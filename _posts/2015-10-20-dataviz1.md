---
title: "Od pastelek ke grafům"
subtitle: "Vizualizace dat poprvé a podruhé"
assets: /assets/2015-10-dataviz1
dependencies: |
  <link rel="stylesheet" href="/assets/2015-10-dataviz1/slopegraph.css">
  <script crossorigin="anonymous" integrity="sha256-nLyOKFHjDHFEMwScDT3vCexJK5FyXc5O8vCpzPTjB9M=" src="https://cdn.jsdelivr.net/d3js/3.5.6/d3.min.js"></script>
  <script src="/assets/2015-10-dataviz1/slopegraph.js" charset="utf-8"></script>
date: 2015-10-20 07:00:00
last_modified_at: '2015-10-20T03:37:03+02:00'
---

Když se zpětně dívám na dosavadní zápisky, vypadá to skoro jako kdyby většina studia Nových médií spočívala jen ve vizualizaci dat. Vizualizovali jsme [sociální sítě]({% post_url 2013-11-21-dh1 %}), [text]({% post_url 2013-11-30-dh2 %}), [televizní zpravodajství]({% post_url 2014-02-23-ivasms %}#tv), [text]({% post_url 2014-02-28-voyant %}) a [filmy]({% post_url 2014-03-19-cinemetrics %}) – nemluvě o vizualizaci nutričních hodnotách džusů kterou jsem, ehm, zazdil.

Nicméně to mi stále nestačilo. [Karel Minařík](http://www.karmi.cz/) letos exkluzivně poprvé učí předmět _Vizualizace dat_ kde budeme <del>barvit omalovánky</del> vizualizovat ostošest.

Na první hodině jsme dostali pastelky, čtverečkový blok a _nějaká data_. A úkol nakreslit graf – aniž by vlastně záleželo na tom, jaká data máme.

Náš výchozí zdroj je [počet cizinců na území ČR v rocích 2004–2014](https://vdb2.czso.cz/vdbvo2/faces/index.jsf?page=vystup-objekt&str=&evo=&verze=-1&nahled=N&sp=N&nuid=&zs=&skupId=&pvokc=&filtr=G~F_M~F_Z~F_R~F_P~_S~_null_null_&katalog=31032&pvoch=&pvo=CIZ08&udIdent=&zo=N&vyhltext=&z=T). Zřejmě nejzajímavější pohled nabízí porovnání napříč jednotlivými roky – jakou úroveň však zvolit? Celkový počet? Země EU a ne-EU? Nebo jen vybrané země?

Pro první skeč jsem se zaměřil na zastoupení cizinců ze zemí EU a ostatních zemí.

<figure>
![]({{page.assets}}/sketch-stacked.jpg)
<figcaption>
Počet cizinců v ČR ze zemí EU (modře) a ostatních zemí (červeně) v letech 2004 a 2014. Představte si že pravý sloupec je ještě o něco vyšší…
</figcaption>
</figure>

Studijní i profesní život se znatelně podepsal na mé zručnosti s psacími potřebami, proto jsem graf rozvinul až v digitální podobě, což byl náš úkol na druhou hodinu.

<figure class="full">
<div class="embed">
<iframe src="https://docs.google.com/spreadsheets/d/1LkGpsjWQaOzUU92AVFM9e652Ce0hw_MdYyARmZwATkw/pubchart?oid=569552536&amp;format=interactive">
![]({{page.assets}}/stacked.png)
</iframe>
</div>
</figure>

Tento typ grafu funguje dobře pro malé množství kategorií. O něco lépe by na tom byl čárový graf, i ten však nefunguje s velkým množstvím dat. Existuje však i poněkud obskurní forma vizualizace nazývaná [slope graph](https://www.edwardtufte.com/bboard/q-and-a-fetch-msg?msg_id=0003nk), který se zdá být ideální pro zachycení relativní změny hodnot i u velkého množství kategorií.

<figure>
![]({{page.assets}}/sketch-slopegraph.jpg)
<figcaption>
Porovnání počtu cizinců v ČR podle národnosti mezi roky 2004 a 2014
</figcaption>
</figure>

Slopegraph si v Excelu nenakreslím, takže nakonec nejjednodušší mi přišlo si jej naprogramovat. Využil jsem k tomu [implementaci od Zacha Bjorsona](http://bl.ocks.org/zbjornson/2573074) nad knihovnou [D3.js](http://d3js.org/). Vizualizace má ještě řadu much, ale třeba budu mít ještě možnost je vychytat.

<figure class="full">
<figcaption>
Počet cizinců v ČR podle národnosti mezi roky 2004 a 2014
</figcaption>
<div class="embed d3-slopegraph" data-src="{{page.assets}}/cizinci.csv">
![]({{page.assets}}/slopegraph.png)
</div>
</figure>

